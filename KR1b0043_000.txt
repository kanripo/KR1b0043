# -*- mode: mandoku-view -*-
#+TITLE: 尚書疏衍
#+DATE: 2015-09-23 09:36:14
#+PROPERTY: JUAN 0
<pb:KR1b0043_WYG_000-1a>¶
欽定四庫全書　　　　　經部二¶
　尚書䟽衍目録　　　　　書類¶
　　卷一¶
　　　尚書攷¶
　　　古文辨¶
　　　引書證¶
　　　尚書評¶
　　卷二(虞書/)¶
<pb:KR1b0043_WYG_000-1b>¶
　　　曰若稽古帝堯曰放勲¶
　　　分命羲仲¶
　　　女于時觀厥刑于二女¶
　　　納于大麓烈風雷雨弗迷¶
　　　禋于六宗¶
　　　輯五瑞¶
　　　如五器卒乃復¶
　　　象以典刑¶
<pb:KR1b0043_WYG_000-2a>¶
　　　五刑有服¶
　　　陟方乃死¶
　　　舜生三十¶
　　　念兹在茲¶
　　　眀于五刑以弼五教¶
　　　負罪引慝¶
　　　曰若稽古臯陶曰允廸厥徳謨眀弼諧¶
　　　亦行有九徳亦言其人有徳乃言曰載采采¶
<pb:KR1b0043_WYG_000-2b>¶
　　　日宣三徳¶
　　　予乗四載¶
　　　暨益奏庶鮮食¶
　　　以五采彰施于五色¶
　　　無若丹朱敖¶
　　　弼成五服¶
　　卷三(夏書/商書)¶
　　　三江既入震澤底定¶
<pb:KR1b0043_WYG_000-3a>¶
　　　嶓冢導漾東流為漢(至/)東為中江入于海¶
　　　導渭自鳥䑕同穴¶
　　　朔南暨聲教訖于四海¶
　　　威侮五行¶
　　　怠棄三正¶
　　　五子之歌¶
　　　成湯放桀于南巢惟有慙徳曰予恐來世以台¶
　　　　為口實¶
<pb:KR1b0043_WYG_000-3b>¶
　　　矧予之徳言足聼聞¶
　　　惟元祀十有二月乙丑伊尹祠于先王奉嗣王¶
　　　　祗見厥祖¶
　　　爾惟徳罔小萬邦惟慶爾惟不徳罔大墜厥宗¶
　　　王徂桐宫居憂克終允徳¶
　　　克享天心受天眀命¶
　　　徳惟一動㒺不吉徳二三動罔不凶¶
　　　王若曰格汝衆¶
<pb:KR1b0043_WYG_000-4a>¶
　　　無傲從康¶
　　　非予自荒兹徳惟汝含徳不惕予一人予若觀¶
　　　　火予亦拙謀作乃逸¶
　　　遲任有言曰人惟求舊噐非求舊惟新¶
　　　予迓續乃命于天(至/)髙后丕乃崇降弗祥¶
　　　各設中於乃心¶
　　　惟口起羞¶
　　　既乃遯于荒野入宅于河自河徂亳暨厥終㒺¶
<pb:KR1b0043_WYG_000-4b>¶
　　　　顯¶
　　　昔先正保衡作我先王乃曰予弗克俾厥后惟¶
　　　　堯舜其心媿耻若撻于市一夫不獲則曰時¶
　　　　予之辜¶
　　　說曰王人求多聞時惟建事¶
　　　西伯既戡黎¶
　　　今殷民乃攘竊神祗之犧牷牲用以容將食無¶
　　　　災¶
<pb:KR1b0043_WYG_000-5a>¶
　　卷四(周書/)¶
　　　惟十有三年春大㑹于孟津¶
　　　肆予小子以爾友邦冢君觀政于商惟受罔有¶
　　　　悛心¶
　　　武成¶
　　　前徒倒戈攻于後以北血流漂杵¶
　　　洪範洛書辨¶
　　　惟天隂隲下民相協厥居我不知其彜倫攸叙¶
<pb:KR1b0043_WYG_000-5b>¶
　　　曰休徴曰肅時雨若(至/)䝉恒風若¶
　　　曰王省惟嵗¶
　　　嵗月日時無易百糓用成乂用明俊民用章家¶
　　　　用平康¶
　　　庶民惟星星有好風星有好雨日月之行則有¶
　　　　冬有夏月之從星則以風雨¶
　　　五皇極皇建其有極(至/)民用僭忒¶
　　　九五福一曰夀二曰富(至/)汝則錫之福¶
<pb:KR1b0043_WYG_000-6a>¶
　　　公乃自以為功¶
　　　王曰猷¶
　　　弗弔¶
　　　已予惟小子¶
　　　寕王遺我大寳龜¶
　　　即命曰有大艱于西土(至/)朕卜并吉¶
　　　越予小子考翼¶
　　　康誥¶
<pb:KR1b0043_WYG_000-6b>¶
　　　𢎞于天¶
　　　外事汝陳時臬司¶
　　　惟弔兹不于我政人得罪天惟與我民彛大泯¶
　　　　亂曰乃其速由文王作罰刑兹無赦¶
　　　無我殄享¶
　　　酒誥¶
　　　有正有事無彛酒¶
　　　惟土物愛厥心臧聰聽祖考之彛訓越小大徳¶
<pb:KR1b0043_WYG_000-7a>¶
　　　　小子惟一¶
　　　爾大克羞耉惟君爾乃飲食醉飽¶
　　　梓材¶
　　　洛誥¶
　　　惟命曰汝受命篤弼丕視功載乃汝其悉自教¶
　　　　工孺子其朋孺子其朋¶
　　　其往無若火始燄燄厥攸灼叙弗其絶厥若彛¶
　　　及撫事如予惟以在周工往新邑¶
<pb:KR1b0043_WYG_000-7b>¶
　　　凡民惟曰不享惟事其爽侮(至/)汝往敬哉茲予¶
　　　　其明農哉¶
　　　惟三月哉生魄周公初基作新大邑于東國洛¶
　　　　四方民大和㑹侯甸男邦采衛百工播民和¶
　　　　見士于周周公咸勤乃洪大誥治¶
　　　予惟時其遷居西爾(至/)非予罪時惟天命¶
　　　爰暨小人作¶
　　　嘉靖殷邦¶
<pb:KR1b0043_WYG_000-8a>¶
　　　其在祖甲¶
　　　君奭¶
　　　予往暨汝奭其濟小子同未在位誕無我責收¶
　　　　罔朂不及耉造德不降我則鳴鳥不聞矧曰¶
　　　　其有能格¶
　　　多方¶
　　　簡代夏作民主¶
　　　惟狂克念作聖¶
<pb:KR1b0043_WYG_000-8b>¶
　　　謀面用丕訓徳則乃宅人(至/)立民長伯¶
　　　立政任人凖夫牧作三事¶
　　　周官¶
　　　則肄肄不違¶
　　　惟周文武誕受羑若¶
　　　用端命于上帝皇天用訓厥道付畀四方¶
　　　王釋冕反喪服¶
　　　吕刑¶
<pb:KR1b0043_WYG_000-9a>¶
　　　王享國百年耄荒度作刑¶
　　　罔有馨香徳刑¶
　　　皇帝哀矜庶戮之不辜¶
　　　乃命重黎絶地天通¶
　　　四方司政典獄非爾惟作天牧¶
　　　其罰百鍰¶
　　　　(臣/)等謹按尚書疏衍四卷明陳第撰第字季¶
　　　　立連江人以諸生從軍官至薊鎮遊擊是書¶
<pb:KR1b0043_WYG_000-9b>¶
　　　　前有第自序稱少受尚書讀經不讀傳注口¶
　　　　誦心維得其意於深思者頗多後乃參取古¶
　　　　今注疏而以素得於深思者附著之然第學¶
　　　　問淹博所著毛詩古音考屈宋古音義諸書¶
　　　　皆援據該洽具有根柢其作是書雖其初不¶
　　　　由訓詁入而實非師心臆斷以空言説經者¶
　　　　比如論舜典五瑞五玉五器謂不得以周禮¶
　　　　釋虞禮斥注疏家牽合之非其理確不可移¶
<pb:KR1b0043_WYG_000-10a>¶
　　　　論武成無錯簡洪範非龜文亦足破諸儒穿¶
　　　　鑿附會之習惟篤信梅賾古文以朱子疑之¶
　　　　為非於梅鷟尚書考異尚書譜二編排詆尤¶
　　　　力葢今文古文之辨至閻若璩疏證始明自¶
　　　　第以前如吳栻之書禆傳陳振孫之書説吳¶
　　　　澄之書纂言歸有光之尚書敘録均不過推¶
　　　　究於文字難易之間未能援引諸書得其確¶
　　　　證梅鷟尚書考異雖多所釐訂頗勝前人而¶
<pb:KR1b0043_WYG_000-10b>¶
　　　　其尚書譜則蔓語枝詞徒為嫚罵亦不足以¶
　　　　闗辨者之口第之堅持舊説葢由於此經師¶
　　　　授受自漢代已别户分門各尊所聞亦聴其¶
　　　　並存可矣乾隆四十二年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
<pb:KR1b0043_WYG_000-11a>¶
尚書䟽衍自序¶
余少受尚書家庭讀經不讀傳註家大人責之曰傳註¶
適經門户也不由門户安入堂室余時俯首對曰竊聞¶
經者徑也門户堂室自具兒不肖欲思而得之不敢以¶
先入之說錮靈府耳家大人黙然閱嵗詰以疑義余謬¶
縷悉以對家大人曰是不無一隙之明顧鑿井而飲孰¶
與寄汲之易易也又曰嗟爾豎子生海濵不及見當世¶
眀經君子儻見當有悟其以語我然河清難待吾恐不¶
<pb:KR1b0043_WYG_000-11b>¶
及聞之乎余時惕息忍涕而已久之大人見背余猶堅¶
守前説友朋聞而規之曰爾何忍違爾先公之治命使¶
不帖然于九原也余小子流涕對曰非敢然也讀禮之¶
暇亦嘗稍窺傳註大都眀顯易知者先儒交發之稍渉¶
盤錯則置而弗講甚至句讀之間多有錯誤是讀不讀¶
等也藉令余復因循鹵莾使尚古帝王之旨弗傳于世¶
其罪不益重乎嗣是讀經愈專偶有所適未之携也復¶
購一冊讀之篋中積至十餘冊無不句字磨滅且圈㸃¶
<pb:KR1b0043_WYG_000-12a>¶
批賛以寓鼓舞擊節之意枕上黙誦嘗不遺一字口誦¶
心維得其義于深思者頗多若其掘井而不及泉則生¶
質限之矣近因宋元諸儒疑古文偽作竊著辨論数篇¶
因復取古今註䟽詳悉讀之意所是者摽之意未安者¶
㣲釋之句讀未是者正之其素得于深思者附著之間¶
又發揮於言外以俟後世冀修己治人者寔有取于經¶
而典謨訓誥誓命貢征歌範皆徴之行事而已矣録成¶
未敢自信質之弱矦先生乃其報書云段段愜心言言¶
<pb:KR1b0043_WYG_000-12b>¶
破的真學者之指南越世之卓見也遂力付之梓以與¶
古音圖賛並行余實踧踖何敢當長者之奨若是已而¶
思之弱矦以尚書起家又素慎許可豈愛之而忘其醜¶
乎夫弱矦先生所謂當世眀經君子也他日見先大人於¶
地下將以此言進萬厯壬子十一月望日閩陳第題¶

